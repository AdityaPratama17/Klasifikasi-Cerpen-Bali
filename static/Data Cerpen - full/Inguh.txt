dewasa|Inguh

Sawatara jam setengah lima sore ponsel tiangé mamunyi. 
"Beli?" kéto dingeh tiang munyin anak eluh ané nelpon tiang. 
"Maaf, ini siapa?" tiang masaut aji bahasa Indonesia mapan logatné tusing ja cara logat nak Bali dingeh tiang. Byuti. Byuti? Asané tusing ada timpal tiangé ada madan buka kéto, kewala asané tawang tiang ané ngelah munyiné ento. 
"Sudah baca iklan itu?" ia matakon. 
"Iklan apa?" tiang nyautin sambilang tiang nginget-ngingetang nyen ya sujatiné nak eluh ané ngebel tiang. la mapitau tekén tiang unduk tokoh spiritual uli India, Sri Sri Ravi Shankar, ané lakar ngemaang ceramah di hotel ané ada di Jalan Sudirman. 
"Datangya ia ngimbuhin. Ngencolang tiang pesuan ngojog tongos korané di bucun ruang tunggu kantoré. Keles tiang abesik korané uli jepitané laut aba tiang ka ruangan tiangé ané makurung baan kaca. Tlektekang tiang sakabesik iklané cara anak ngalih kutu kanti tepuk tiang iklané ento, iklan duang koloni ané misi ajakan apang iraga sida bareng-bareng ngasang ané madan ening di ati Ian papineh. Ulian dot sajan nawang, tiang sadia lakar teka. Di malun pintu ballroom hotelé ané mabintang lima ento, nak eluh ané mapanganggo sari putih tulang nyapatin tiang sambilanga makenyem. 
"Ampura, dados pademang hapené sadurungé ngranjing?" kéto pangidihné nganggon basa Inggris logat India. Muané ané kedas manis ngaé tiang inget tekén Sushmita Sen, mantan Miss Universé 1994, anak eluh India ané paling simalu maan gelar ratu sejagaté ento. 
"Nggih, ten kenapi," tiang masaut sambilang tiang ngamatiang ponsel. la ngorahang terima kasih laut ngenjuhang keranjang penyalin cenik ané misi kertas ané mirib lakar perluang tiang anggon nyatet sedek ningehang ceramah. Jemak tiang kertasé alembar satondené macelep. Teked di tengah tiang angob. Sing pelih nyen ene? Ruangan ané misi kursi sawatara siu anggona tongos ceramah spiritual? Tusing suud-suud tiang kilang-kileng disubané negak mapan enu suwung. Reng musik India ané setela nganyudang keneh. Tingalin tiang sakabesik anaké ané mara teka. Tiang ngarepang lakar ada anak eluh ané ngalihin tiang Ian yén suba tepukina ia lakar maekin tiang tur ngorahang ia ané nelpon tiang ituni. 
Disubané ada arah-arah apang anaké pada macelep mapan acarané lakar mulai, mabriuk anaké pada ka tengah, eluh muani. Tusing madaya tiang yén amon to liuné anaké teka kanti ada ané tusing maan kursi. Tiang masa kenal tekén anak eluh ané majujuk di samping tiangé, tusing maan tongos negak. Tiang laut majujuk ngorahin anak eluh ento apang negak di kursin tiangé. "Raga sing perlu kursi," ia makenyem. 
"Maan nelpon raga ituni?" tiang matakon. 
"Aé miribné. Liu ané bakat telpon." Mara tlektekang tiang ada tulisan di tangkné tengedel ngaé tiang nawang yén ia panitia. 
"Oh, dadi panitia ne?" la manggutan sambilanga makenyem. 
"Dini malu nah," ia laut gagesonan magedi. Elen né. Tusing ja Byuti, kewala Sweety. 
Jeg inguh baané, nguda dadi Byuti bakat kenehang kanti tu¬sing nyidang seleg ningehang ceramah. Deweké teka ka hotelé ené lakar ningehang ceramah apa lakar katemu ajak Byuti? Ceramahé saget suba suud. Tiang pesuan maekin eskalator lakar tuwun. Anak eluh ané masib Sushmita Sen ento dapetang tiang majujuk di malun esklatoré, nanjenin sakadan ané liwat apang bareng madaaran ajak penceramahé. 
"Ngiring ngajeng dumun," kéto abetné ajer sajan sambilanga nujuhang eskalatoré ané besikan. 
"Suksma, tiang sampun ngajeng," kéto tiang masaut. Satonden tiang ngenjekang batis di eskalatoré saget dingeh tiang ada anak makaukan. la suba majujuk di samping tiangé dugas tiang matolihan. la makenyem sambilanga nlektekang muan tiangé. Tusing kena baan tiang ngingetin anaké eluh ené. Sambilang tuwun bareng-bareng, pedasang tiang nlektekang gobané. 
Tusing precaya asané yén anaké eluh ané nganggon busana barak ngendih di samping tiangé, sujatiné anak eluh ané taén kacunduk ajak tiang. Ulian kaliwat jegég tusing kena baan tiang ngingetin. 
"Kamu Tika ya?" la makenyem Ian mabalik matakon. 
"Beli pangling ya?" Tiang tusing ngaraos buin mapan kaliwat angob. 
"Pulang ké mana?" ia matakon. 
"Kebayoran Lama. Kamu" 
"Kebun Jeruk. Naik apa?" Taksi. 
"Bareng saya aja ya?" Tiang mendep, kewala ia tusing ja ngarunguang tur gagesonan majalan maekin konter valet parking disubané neked di lantai dasar. 
Marasa nyapnyap tugtug tiang ia uli duri, sadia nambakin yén ia lakar matingkah ané tidong-tidong. Kewala dadugan tiang lempas. la majujuk kalem disubané ngaraos ajak petu¬gasé ditu. Tusing makelo sedan cenik mawarna pelung metalik mareren di malun konteré. Tika macelep disubané petugasé pesu uli sedané. 
"Yuk," ia ngemang kelep apang tiang menek. 
Tiang bengong, sangsi. Cara nak ngipi asané."Mau ikut nggak?" Pamuputné tiang menek lantas negak di sampingné, mirib ngenah cara nak kena bipnotis. Tiang kacunduk simalu ajak ia dugas marengin acara pelayanan sosial ka panti dinas sosial di Jakarta Barat. Dugasé ento tiang ajak timpal-timpalé uli yayasan ngaba sumbangan marupa dadaaran Ian panganggo lakar edumang tekén anaké ané kapretenin ditu, nyaman-nyaman iragané ané ngaraksa gangguan jiwa. Koné makejang wargané ditu pada kaduduk uli jalané tekén petugasé. Tiang ajak timpal-timpalé maan masé macelep ka wangunan ané linggah, ané tongosina tekén ané ngaraksa sakit berat. 
Engsek tiang nepukin nyaman-nyamané buka kéto, nongos di biliké ané kumel, makejang pada katularan kerek, bek misi bintul-bintul di awakné. Tusing makelo tiang lantas pesuan, apang timpal-timpalé ané elenan masé maan giliran.
Di taman tiang laut ngorta ajak petugas ané sedek negak santai. Tusing joh uli bangku ané tegakin tiang ajak petugasé, ada bangku elenan di beten punyan pohé. Ada anak eluh ditu negak padidian. Tiang sangsaya tekén anaké eluh ento mapan busan-busan tepukin tiang ia ngamaling nyeledet déwék tiangé. 
"Siapa dia Pak?" tiang matakon tekén petugasé ané sedek ngaroko. 
"Pengbuni," petugasé masaut, "tapi yang satu ini agak lain. Sepertinya normal, babkan kadang tampak begitu cerdas." 
"Boleh saya ngobrol ...?" Petugasé ngisep rokoné Ian disubané ngalepusang andus rokoné ia makenyem nakal tur ngaraos, "dia memang cantik." 
Buin jahané tiang maekin anaké eluh ané mirib mara matuuh pasasur tiban ento. Dapetang tiang ia sedek nulis di buku ané masib cara buku harian. la geleng nulis, tusing ja nga¬runguang tiang. Tingalin tiang ada kadengan cenik di jagutné di tengawan Ian cunguhné ané sada mancung. Cara orahanga ibusan tekén petugasé, ia mula jegég. Kulitné ané putih kedas ngenah soleh sajan tekén kaos Ian celana blué jeans lusuh ané anggona. 
"Permisi, boleh ikut duduk di sini?" tiang matakon alon-alon. la tusing tengkejut. ané lantas tengkejut tiang padidi mapan ia matakon, "Abis libat teman-teman saya ya? Gimana rasanya melibat perempuan seperti itu.?" Tiang mendep, tusing nyawis patakoné. Tiang lantas buin matakon, "Lagi nulis apa?" la ngelen-ngelen lantas ngenjuhin tiang dompet selem, "Ini punya Beli?" Tiang engsek. 
Nguda dadi ia ngisi dompet tiange? "Saya temukan tadi dekat pintu masuk" ia mapitau cara anak bisa maca keneh tiangé. Ngenggalang tiang nampi dompeté. Rasa sangsaya ngaé tiang lantas nelokin isiné. 
"Tak ada yang saya ambil," ia ngomong sambilanga nulis. Tusing ada ané ilang, isin dompet tiangé tileh. 
" Terima kasih, kamu baik sekali. Eh, namanya siapa?"  Tika." 
Nadak sara ia ngentungang bukuné ka pabinan tiangé. Btiku ané makulit pelung ento ulung mapan tiang tusing siaga nangkep. 
"Saya sudab menunggu Beli dari kemarin-kemarin." Tiang suba siaga ngarepin kahanan ané tawah-tawah buka raosné, adané dogen anak buduh. Kewala, cara orahanga tekén patugasé ibusan, ia ngenah cara anak duweg, buina bisa ngelunin tiang "Beli." 
"Itu untuk Beli, dibaca ya!" ia nugtugang. Tlektekang tiang muané. Agigis tusing ja ngenah cara anak sedeng. Tusing nyidang tiang ngilangang sangsayané. Kala tiang lakar matakon, saget timpal tiangé suba majujuk di samping tiangé Ian mapitau unduk rombongané ané suba siaga lakar mulih. 
"Maaf, saya barus pergi," tiang nyelepang bukuné ka kantong jaler tiangé. Suud ento tiang mesuang kartu nama laut enjuhang tiang. Timpal tiangé, Robi, ngon tur ngencanin tiang. 
 "Temyata kamu rentan jugaya, bisa tertular secepat itu" 
"Tertular apa?" 
"He-hé, orang waras tak akan berbagi kartu nama sama orang tak waras" 
"Sialan?"
 Tiang enu ngenehang Tika disubané negak di mobilé. Pikobet apa yang ngranang Tika ada di tongosé ento. yén tingalin uli gobané, asanan tusing ja ada pikobet. Ah, di Jakarta apa dogen ada, kéto masé ané tawah-tawah. Suba biasa tiang nepukin anak marebat ajak dewekné padidi nuju numpang bis kota, kéto masé anak stres majujuk di tengah jalané ngarerenang montor cara polisi lalu lintas. Das makaplug duur tiangé mapan mobilé nadak mareren. yén tusing nganggon sabuk keselamatan sinah cunguhé suba nimah dasbor. 
"Ada apa?" "Ini sudah Kebayoran Lama." 
"oh maaf" Tingalin tiang Tika makenyem. Kenyem ané ngaé tiang elek. Dapetang tiang mobilé suba mareren tusing joh uli gang umah tiangé. 
"Terima kasih, saya turun di sini saja" 
"Yang mana rumahnya?" 
"Di dalam sana," tiang nujuhang gangé. 
"Maaf, saya tidak menawari Tika mampir." 
"Kenapa?"
 "Sudah malam."
 "Duda yang aneh!" 
"Hei, kok tahu?" 
Ngancan sangsaya tiang tekén anaké eluh ené. Tingalin tiang ia makenyem cara ibusan. 
"Belum baca catatan saya?" Buin tiang marasa elek. Buku ané taén baanga tusing sajan taén baca tiang kalud tiang engsap dija kaden bakat pejang. "Maaf, soya belum baca," tiang ngaku. 
"Tonden maca apa sing nyak maca?" Tiang caket ningehang ia saget ngomong Bali. Nyen ya sujatiné nak eluhé ene? Ipidan ia tepukin tiang di tongos penampungan anak buduh, kewala jani suba dadi nak eluh jegég buka artis kalud ngaba mobil macenés. Enu sangsaya tiang dugas tuwun uli mobilné. Teked jumah sliksik tiang rak bukuné. Tusing inget tiang dija kaden bakat pejang buku ané taén ba¬anga. Meh-mehan suba bakat kutang. Disubané kenyel ngalihin tan paasil, tiang negak di latené sambilang tiang masadah di temboké. Ponselé pesuang tiang sambilang tiang maca kartu nama ané baanga tekén Tika ibusan dugas tiang tuwun uli mobilné. Putu Beauty Majestika, kéto kasurat ditu."
