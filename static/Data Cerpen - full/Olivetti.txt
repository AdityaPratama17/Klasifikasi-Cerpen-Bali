remaja|Olivetti

"Gedé?" saut Sri becat disubané ngangkat polselné. la nawang ané nelpon ento Cedé, timpalné ané ajaka kuliah bareng mapan musik ringtoné suba masetel. 
"Dija né, Sri?" Cedé matakon. 
"Jumah. kénkén suba katemu jak anaké totonan?" 
"Suba. Bin pidan koné mesin ketiké dadi jemak?" 
"Da naké jani, suba peteng né. yén bin mani kenken?" 
"Dadi, ané penting awaké sing engsap nraktir raga." 
"Peh, gampang to." 
"Komputeré ané mara meli suba manggon?" 
"Suba." "Ngaé naskah sinetron?" 
"Aé, madak pang lancar." 
"Nah, adokang suba malu. Nyen kenalanga ya jak anak ané magaé di tivi to. 
Kewala, biasané ia nagih desain produksi ma¬lu. yén suba cocok, mara ngraosang skenario." 
"Nah, kénkén ja jitu. Jani suba ada komputer, aluh ban ngitungang. Nagih desain produksi malu dadi, langsung skena¬rio sing ja kenken. Raga siap nglayanin." 
"Beh, nantang awaké nok." "Sing ja nantang, bani nrima tantangan adané." 
"Demen raga ningeh awaké semangat buka kéto. Kewala da nyen kanti ngutang kuliah." 
"Raga kal kuliah malam, pang nyidang ngalih pis lemahné." 
"Yeh, dadi patuh itungané jak raga." 
"Kal kuliah malam masé, De?" 
"Aé, Sri. Sing nyidang kuliah lemahné sambilang magaé." 
"Yeh, suba magaé ne? Gaé apa jemak awake?" 
"Kanggoang dadi sales komputer, pang bedikan ngidih pis mulih." 
"Komputer raga dong uli toko tongosé magae?" 
"Beneh, masak nyemak uli toko lenan." 
"Peh, men kéto pantesné raga maan korting." 
"Kaden suba, maan bonus masé. kéto gén malu nah Sri, mara teka uli pura ne?" 
"Nak ngudiang ka pura?" 
"Ada timpal uli Medan nagih atehang ka pura." 
"Ka pura dija?" 
"Rawamangun." 
"Nah, mengaso malu. Ingetang bin mani nyemak mesin ketiké." 
"Nah, mani raga pasti ngebel bin." Sri ngejang ponselné di duur mejané lantas buin ngarepin komputer. 
Limané ngusap-ngusap barangé ané nu mabo toko ento. Sinah ia bagia sajan mapan suba ngelah komputer. Uli pidan ia meled sajan ngelah komputer apang gaginané nulis satua bawak Ian novel sida majalan antar. Apa buin jani ada masé kenehné nulis skenario sinetron. yén enu nganggon mesin ketik sinah lakar repot sajan, tusing efisien, kéto anaké ngorahang. 
Tusing karasa saget suba jam solas peteng, Sri uab-uab nyiriang suba kiap. Disubané ngamatiang komputer Ian lampu kamarné, ia mabahan adéng-adéng di duur dipané. Buin jahané ngrabang sawa saget dingeha ada anak ngeling sengi-sengi. Sri ngon Ian matakon di kenehné nyen ya ngeling? yén pisagané johpara, anak makejang suba berangkat ké Solo lakar marengin upacara pemakamam. 
Nyen ya ngeling suba peteng kakene? Asané pack sajan dingeha tekén kupingné. Sri gregetan lantas bangun uli pasareané. la negak negtegang bayu sambilanga masang kupingné melah-melah. Buin madingehan elingé totonan, cara uli kamarné padidi. Nadak jering bulun kalongné inget tekén satua ané serem-serem. Sing nyen ada hantu di kamar kosé ne? liiihhhh! Sada panik Sri ngenggalang ngidupang lampu. Enu masé dingeha anak ngeling sengi-sengi. Sri marasa jejeh akebiasan, kewala papinehné tusing ja maang ia takut. la suba biasa nepukin ané tawah-tawah nuju meditasi mraga sukma. Inget tekén meditasi, ia lantas negak masila di lanté kamarné, ngeningang papineh. 
Dasa menit makeloné ia meditasi, kewala tusing ada buin dingeha nak ngeling. Alon-alon ia laut majujuk. Kala maekin rak buku, ia tengkejut mapan ada yeh makecrit ngaé muan£ belus. la laut matolihan ka kardusé ané pejanga di duur raké, kardus ané misi mesin ketik ané lakar adepa mapan suba tusing ja lakar maanggon buin. 
Yeh uli dija ya ne? Sri sangsaya mapan bucun kardusé ngenah belus. Sing nyen enceh bikul? Tusing asané, kenkenanga ya bikulé macelep nak kardusé suba masegel baan lakban. Gregetan Sri lantas nuunang kardusé Ian pejanga di duur lantené. Uli sorogan mejané ia laut mesuang cutter anggona mongkar kardusé. Disubané kardusé mabukak, Sri nadak makirig kanti nomplok kursi. Tusing pesan ia madaya yén munyin elingé ento teka uli kardusé. 
"Raga né, Sri," kéto dingaha munyi uli tengah kardusé. Sri tusing nyidang ngraos. Tangkahné nrugtug. 
"Raga Olivetti." Nyen? 
"Duh, Sri. Dadi ati sajan awaké nok. Cara sing kenal, kaden raga ané satya nimpalin awaké uli enu SMA. Kudang tulisan ané suba asilang awaké. yén sing ada raga, nyidang miribné awaké ngasilang honor kanti nyidang meli kompupter?" Sri melengok sangsi. Mara ia inget, Olivetti tusing elenan tekén mesin ketik gelahné ané suba tiban-tibanan satya nimpa¬lin ia ngaé satua bawak Ian novel utawi ané elenan. 
Kewala Sri marasa tawah, tumben ngarepin mesin ketik ané bisa ngomong, bisa ngeling ngetelang yeh mata. 
"Dong awaké ané ngeling?" Sri matakon nyedsedang. 
"Aé." 
"Nden malu, ané tawang raga sing ada mesin ketik bisa ngomong." 
"Dingehang, raga ané ngomong né. Raga protes!" 
"Apa kal protes?" 
"Awaké sing pesan ngelah pangrasa. Sing bisa ngajiang raga ané suba ngaenang awaké bisa nulis cara jani. Mapangenan raga, sedih raga! Jani awaké kal ngadep raga, mapan raga suba sing maguna bin." Sri engsek, tusing ngelah pasaut. 
"Awaké patuh gén cara jlemané ané lenan. Sing bisa ngajiang barang mara ia sing maangkihan." Sri inget tekén pitultmg ané suba baanga tekén mesin ketikné. Sinah ia tusing nyidang nungkasin raos ané mara sajan dingeha. Papinehné buntu. Tumben jani ia ngarepin kahanan tawah buka kakené. Cara nak ngipi asané. 
Sing nyen deweké ngipi ne? Tegaranga nyimpit limané kewala tawah, ia marasa sakit. la ngon apa ya sujatiné ané sedek arepina ene? Disubané liwat makudang menit saget inget ia tekén Cedé. la ngenggalang majujuk Ian nyemak ponselné laut ngebel, kewala tusing nyak nyambung. Sajan-sajan tawah."
