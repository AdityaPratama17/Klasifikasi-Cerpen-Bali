dewasa|Bapa Durus

Papa Durus sané mangkin kendel pisan santukan sentanané sampun sami mapikolih. Tetiga sentanané sami makta mobil sané pinih anyara. Kija-kija Bapa Durus nénten . kadi sané dumun-dumun. Ngincegang mangda gelisan rauh ring genah sané katuju. Mangkin aseretan sampun rauh. Dados ngon-ngonan ring banjar tiangé. Bapa Durus demen pisan. 
Iseng Bapa Durus matakén ring anak alit ipunné, "Dija maan pipis liu kakené? Dadi makejang ngaba montor mael-mael?" 
"Bapa eda kéweh. Tiang suba dadi direktur perusahaan. Ené I Madé dadi manajer di hotél." 
"Ané jejehin Bapa, Madé ngadep tetamianné ané di sisin pasihé. Liu ortané dingeh bapa investoré marebut nagih meli tanah bapané," 
"Tusing, Pa." Nyambi Madé Surata ngipekin Bélin ipunné Gedé Wicaksana. Jerijin limané genahanga ring bibih ipunné. 
"Tanahé ento. Tusing dadi adep. Tusing baan bapa meli, Yen kontrakang dadi, kewala yen adep tusing dadi."  
"Nah, Pa."  
Gedé Wicaksana ngaukin adinné. "Eda kanti i bapa nawang tanahné suba madep. Apa ya tagiha isinin kenehné. Yen sing kéto, bisa iraga tundunga uli jumah. Mobil anyar ené bisa seduté." 
"Nah." 
"Yen nyidayang umahé melahang. Bapa meled apang ngelah umah pinih melaha di désa." 
"Antiang dogen, Pa." 
Nénten wénten malih digang rahinané sampun mabongkar sami umahné Bapa Durus. Sami magentos. Tukang sareng pemborongé sampun sayaga makta sarana wewangunan. Umahné Bapa Durus kasukat nganutin asta kosala-kosali. Wénten balé daja, balé dangin, balé dauh, paon. Janten sami maukir. Nénten wénten kudang sasih sampun majujuk wewangunané. Angkul-angkul sareng panyengkerné magentos. Makiter antuk batu saking Karangsem. Mateeb kantenané. Punapi malih ri sampuné maplaspas. Sayan-sayan ngangobin pisan. Pianaké taler nagingin tumbal karang. Kocap tumbal pasih rerehanga. Balian siket, sakti sané ngaryanin. Wantah wénten pandung sané ngranjingin jagi kantenanga pasih ageng sareng ombakné sané nyejehin kadi tsunami. 
Bapa Durus kenyem-kenyem manten. "Jani, maan ngrasayang suarga di lemah. Ipidan suba kéweh pesan idupé. Ené mirib ané madan cakra manggilingan?" Bapa Durus mabaos-baos ring manah. "Aget ngelah sentana bisa magaé. Kewala pedalem masi somahé tusing maan ngrasaang suarga di lemah. Pragat suarga di guminé wayah dogen rasaanga. Teken maan ayaban kapah-kapah." 
"Dé, bapa meled buka janiné." 
"Buka janiné kénkén, Pa?" 
"Meled ngelah HP, apa adané ento. Apang nyidayang ngomong ajak timpal-timpal leket bapané. Iseng kakené padidi di désa." 
"Aluh ento, Pa. Nyanan Bélianga ané misi Blackberry. HP ané pinih melaha iakar Béliang tiang. Kaling mantas HP abesik. Adasa Bapa nagih Iakar Béliang. Apang selegenti dadi anggon ngomong. Apang kanti magenepan pesu turur Bapané." 
"Eda kéto, Dé. Abesik dogen. Eda liu-liu." 
"Nah, lamun kéto ené maiu anggon HP tiangé. Mani tiang ngabaang ané lenan." 
"Dadi masi." 
Pramangkin Bapa Durus malajah ma-HP-an. Ingkei-ingkel wau midep mecik HP-né. Pianakné taler lega pisan. Sayan cacep manten Bapa Durus ma-HP-an. Iseng ngindayangin nomor anyar. Saget wénten anak anem nyaurin. 
"Jro puniki sapasira?" 
"Bapa Durus." 
"Bapa Durus sané madué punika, nggih?" 
"Dadi tawanga idéwék sugih. Sinah suba Morta kasugihan panaké." 
Bapa Durus ngrimik. "Nggih." 
"Dados tiang mrika?" Bapa Durus nénten gelis nyaurin. 
"Dadi ada anak luh nagih mulih deweké? Buina anak enu bajang? Kénkén sujatiné ené?" 
"Wantah nénten dados, tiang wangdé mangkin mrika" 
Bapa Durus ngamademang HP-né. "Peh, sajan isin gumi. Mara ma-HP-an saget suba ada anak luh nagih malali mai. Sakewala, ada masi melahné. Tusing madaya liu iraga nyambatang sugih. Artiné, iraga antes sugih." 
Benjang semeng, anaké sané nelepon dibi rauh. "Pa, tiang sané nelepon dibi." 
Anaké istri punika nganggén panganggé sané cendet pisan. Tambis pungsedné ngenah. Makesiur miik. Bapa Durus runtag manahné. 
"Kénkén dadi cara anak bajang deweké jani. Ené ané madan smarané kéweh ngeret. Depang dogen kénkén ya, dadiné." 
"Pa, tiang nunas tulung. Tiang perlu ring jinah anggén budal ka désa." 
"Mara teka saget bani ngidih pipis. Sinah suba biasa ngidih-ngidih. Apa krana liu jani anaké ba duur masi demen ngidih-ngidih lantas nyusup ka pakramané? Yen sing baang, iraga suba kaloktah sugih. Yen baang, tumben tepuk. Pedalem masi."
 "Memen tiangé gelem." 
"Man ampun ka rumah sakit?" 
"Ten nué prabia." 
"Matulung adané teken anak sakit, koné liu phalané. Baang dogen suba nyilih," 
Bapa Durus ngrimik. "Akuda?" "Kalih juta manten. 
"Sinambi nganampekang. Bapa Durus ledap taler akidik. 
"Jegeg anaké ené." Bapa Durus ka kamarné ngambilang jinah. Anaké istri punika kenyem-kenyem. Usan nrima jinah raris ngelut Bapa Dums. Bapa Durus peluh pidit. 
"Benjangan tiang mriki malih."  Bapa Durus bengong. Anaké istri punika sampun munggah ring montoré sané nyantos ring pinggir. 
"Jegeg anaké ento. Mani nyak buin mai. Lakar ajak ngomong apang makeloan," Sorené anaké banjang punika malih nelepon. 
"Suksma, Pa. Bapa sampun nulungin tiang. Memen tiangé sampun ajak tiang ka dokter. Ampura, tiang ngrepotin, Bapa. Jatiné tiang meled pisan ngorti sareng Bapa. Sakéwanten  nénten purun." "Bapa masi meled ngorta. Maan dija tongosé ané melah?" 
"Wantah kayun. Ngiring ka hotél. Mangda sepian." 
"Hotél dija?" 
"Nyanan wénten ngrereh. Bapa wantah makta jinah manten akehang. Tiang nyewaang Bapa mobil." 
"Sedeng melaha." Bapa Durus dados sesambatan. Sering pisan medal sareng anak istri. Ring sapunapiné sareng kalih anak istri ngrauhin. Gedé Wicaksana sareng Madé Surata nénten naen nakenin ring sapunapiné kantos awuku wau rauh. Gedé Wicaksana eayan demen wau reramané sapunika. Tanah tetamianné sampun kaadol sareng investor. Jinahé rangkungan ring ameliar, "Dé, i bapa suba ada abulan tusing mulih-mulih kénkén ené?" 
"Apang ngenah i raga subakti. Melahan aturang ka kantor polisi. Yen nyidaang bum, dadiang orta anak ilang di televisiné." 
"Beneh masi." Sang kalih mamargi. Sarwi ngortiang ring televisiné, 
"Wénten anak. ical mawasta Bapa Durus. Rambut sosoh, ubanan akidik. Sané manggihin mangda ngaturang ring titiang." Sampun tigang sasih. Bapa Durus nénten rauh-rauh. Pasidikaraanné taler nakenin Gedé Wicaksana sareng Madé Surata, Sang kalih nénten mrasidayang ngaturang punapa-punapi. "Miribné I Bapa suba mati." 
"Bisa dogen. Suba telung bulan tusing ada ortana." 
"Ani kené, yen suba enem bulan tusing ada ortana, mara sambatang mati," Sasihé sayan ngrauhin. Sampun enem sasih durung taler Bapa Durus mawaii. Panyamaan ipunné mastikayang sampun ngaonin. "Dé, apang ada anggon mapanauran teken reramané. Jalan ja abenang i bapa nglanus. Suud ngaben lantas rorasang." 
"Tiang setuju, Pa." Rerembugané sampun jangkep. Sami sumakuta pacang ngabenang Bapa Durus kantos ngrorasang. Sulinggih sané muput taler sampun katunasin pangandika. Indik rahina taler pulapaliné sané nyandang margiang. Pangabenané mamargi kantos ngrorasin. Ulemané katah pisan. Sawitran Gedé Wicaksana sareng Madé Surata gumanti limbak. "Luung pesan rasané maan mapanauran teken rerama," 
"Aget payu madep tanahé di sisin pasihé. Yen sing kéto, sing maan mapanauran. Jani, gigis legan kawitan iragané suba karorasang. Sinah nglincak-nglincak di suargan. Iraga nyanan nglinggihang di sanggah, Suud kéto, buin tunas-tunasin. Sinah sayan ngliunang dogen pipisé,"  "Uli pidan meled buka jani. Liu anaké nekaain. Yen sing sugih, sing ada anak nekaain. Pipisé ngranayang liu nyama brayané teka." Raris wénten anak rauh. 
"Anak ngujangin driki?" 
"Ngabenang Bapa Dums ngraris ngrorasang." 
"Ngujang abenanga?" 
"Sampun enem sasih ten rauh-rauh." 
"Ooo, kéto." 
"Dija maan pipis ngabenang kanti ngrorasang?" 
"Kocap ngadol tetamianné sané ring pinggir segarané." 
Anaké punika nyerahang kertas. "Baang ajebos, Gedé Wicaksana ajak Madé Surata niki."
"Inggih." 
Sang kautus ngaturin sewala patra sané katitipang. Gedé Wicaksana sareng Madé Surata maosin, "Gedé, Madé. Bapa buung mulih. Gedé ajak Madé suba ngabenang bapa buina misi ngrorasang. Bapa magedi. " Gedé Wicaksana sareng Madé Surata saling kipekin.
