dewasa|Stephen

Tiang becik sareng Stéphen. Tiang uning ring ipun daweg nambéhin rauh ka Bali. Ipun matimpal sareng Gedé sujana timpal tiangé sané magenah ring Amerika. Gedé Sujana dados guru tari ring Amerika. Gedé Sujana nganikain wantah ka Bali mangda macunnduk sareng tiang. Daweg punika, ipun durung lapah ring basa Bali. Kantun nganggén basa Inggris sareng basa Indonesia. Kasuén-suén mabading duwegan ipun ring tiang. Ipun malajah basa Bali ring tiang sareng reraman tiangé. Seleg pisan, sayan sué sayan lapah mabasa Bali. Sané soléh-soléh takenina ring tiang. Sakadi, napi alusné nyongkok? Napi alusné lengar? 
Tiang santukan uning ring basa Bali arang-arang, nénten karunguang. "Manian takonang," sapunika anggén tiang nglimurang katambetané. Ipun uning ring katambetan tiang, nénten malih matakén. 
Stéphen gumanti jadma soléh. Ipun demen numbas ajengan ring warung-warungé. Nénten nyak ajak tiang ka restoran, Kocap mangda polih nganténang anak Bali ngracik sambel, ngracik rajang. Napi malih matumbasan ring dagang jatah rorobé, tan bina-bina demen manah ipunné. Jatah segara, bakso ulam segara, jangan kangkung madaging kacang beras maorin kasela. Yadiastun lalahan  maclemosan. Serotang ipun antuk es kuud. Ring sapunapiné ipun ngrereh lawar kuir. Minab sampun med sareng  fried chiken utawi hambeger. 
Daweg puniki, ipun rauh santukan wénten Pesta Kasenian Bali. Rasa bagia ring gubernur Baliné riin, Prof. Dr. Ida Bagus Mantra sané tatas ring budaya Bali. Prabela ring budaya, ring tanah Bali mangda tetep urip nganutin sulur. Nénten iju-iju ngadol utawi ngantesang sané nénten antes. 
Demen ipunné nganténang ramia kaseniané macentok ring Ardha Candra. Ipun ngajakin tiang numbas udeng. Sanunggil genah anak madolan celepin ipun. Saking tanggu kelod kantos kalér durung taler wénten sané manut ring manah ipunné. 
"Udeng apa ia aliha teken I Stéphen?" Tiang ngrimik ring manah, Kantos kenyel milihin udeng. Dagangé sami demen wau tiang ngajak turis. Beh, ajer ipun mabasa Inggris: 1 Stéphen nyaurin antuk basa Bali. Wau kadi kabilbil sané ngadolin. Samaliha sanunggil matumbasan nganggén wilangan enem bangsit, domas, satak ringgit, kalih tali ringgit. Ben gong dagangé, I Stéphen kadi menang. "Jlema jail, suba tawang anak Baliné jani langah nawang itungan buka kakéto masi enu demen mesuang." Ipun kedek wau sané ngadolin kitak-kituk nénten uning. 
Antuk suené milihin udeng, tiang matakén. 
"Lakar ngujang meli udeng ?" "Lakar anggon topi." 
Tiang kedek. "Udeng tusing patuh teken topi. Topi anggon upacara bendera. Angon nekepin kebus, Modelné masi len." 
Ipun ngedengang udeng sané dados anggén blangkon, dados taler anggé udeng. Ipun ingkel-ingkel. "Mula duweg anaké Bali, urati." 
"Lakar Béli?" uning ipun ring batis tiangé sampun kenyel. 
"Nyanan ajaka meli nasi?"sapunika baos ipun. Tiang usan renget. 
Ipun nganggé udeng sakéwanten  macelana panjang. Mabaju kaos, masepatu, madaging makaca selem. Pajalan ipunné kadi ewer akidik. 
Pianak, somah, bapan ipunné taler sareng sami ngaturang meled ka Bali. Saking sué ngajap-ngajap mangda ajaka olih I Stéphen ka Bali, Wénten manten anggéna baos mangda sampunang sareng ka Bali, Panguntat murug kulawargan ipunné sareng ka Bali. I Stéphen gumanti daya mangda sampunang akeh nelasang jinah. 
Punapi malih wénten Pesta Kasenian Bali. Sayan mawuwuh demen ipunné. Asasih polih nganténang sanunggil kasenian sané wénten ring Bali, Taler kasenian saking duranegara, Kasenian Bali sané kaplajahin ring Amerika taler rauh, Ipun tan kodag-kodag demen wau panyamaan ipunné magamel sarwi ngigel ring Art Center. Minab ipun kadi nganténang ring tiang. Jadma duranagara midep magambel kadi anak Bali. 
Ipun ngurut-ngurut tangkah nganténang Pesta Kesenian Baliné sané sayan ical taksuné. Yan indegamayang sakadi mapestaan manten. Ratné antuk anak madolan. Mabyayuan antuk jeritan anak matanja. Sakadi genah pasar malam manten. 
Malih ipun kalér kelod, kangin kauh nganténang kasenian sané sayan arang wénten anak mabalih. Mabalih manten sampun arang, punapi malih jagi nureksain. 
"Dadi sayan medikang anaké Bali demen teken kasenian?" 
Tiang nénten gelis nyaurin. Santukan sayuwakti kawentané kadi punika. Mangda sampunang sué majadengang, purunang tiang nimpalin. "Anaké Bali liunan magaé di hotél. Lenan teken hotél di kapal pesiar. Apang enggal maan pipis. Idupé perlu pipis." 
"Ooo, kéto, Kalahanga teken pipisé." 
"Nyen nyidayang idup tusing ngelah pipis?" 
"Lamun kéto adep kaseniané, Nah? Tiang meli." Tiang makesiab wau ipun mabaos kadi punika. Nyelsel wau ngaturang indiké wau. 
"Purupina baan pipis. Lakar aba ka Amerika, ka Jepang, ka Inggris, ka Australi, ka Kanada. Liu maan pipis." 
Saking dija nawi kebus déwék tiangé. Tangkah ngradug, mua barak. Paling nervten karoan punapa-punapi. 
Kenyir-kenyir ipun. "Eda gedeg munyi anggon macanda. Manian yan suba med teken kasenian Bali, bantes ada nami di duranagara." Ipun ngedeng tiang ring genah gambuhé. 
"Ngujang abedik anaké mabalih?" 
"Liunan tusing ngerti teken gambuh?" panyaur tiangé, 
"Mirib baan nganggo basa Jawa Kuno macampuh basa Bali miribné?" Ipun ngrengkengin tiang. "Kénkén yen ngango basa Inggris. Apang mendunia?" 
Tiang nyaurin antuk kenyem. 
"Anak Baliné liunan duweg mabasa Inggris teken basa Bali. Apang sayan luung, basa inggris anggon." 
Uningin tiang manah ipuné. Nuldulin manah tiangé. "Artiné basa Baliné gelahang Stéphen?" 
Kedek ingkel-mgkd ipun. "Seratus!" sarwi ngedengang inan limané. 
Malih ipun ngelodang. Sedeng becika wénten anak alit mapidarta. Wau ipun bengong. 
"Enu masi ada anak cerik demen teken basa Bali." Makisi-kisi ipun. "Di jumah ten nyak nganggo basa Bali?" 
"Tusing tawang nganggo basa Indonesia macampuh basa Inggris." 
"Dadi dini nyak luung mabasa Bali?" 
"Ené anak macentok." 
"Indayang takonin buin jebos, sinah pasautné baan basa Indonesia." 
"Ooo, kéto. Mabasa Bali di pacentokané dogen. Suud kéto, mawali ka bahasa Indonesia. Ada masi luungné. Liu nawang basa. Kewala basa padidi tusing seleg bakat itungang. Sayan makelo sinah lakar sayan nguredang dogen ané nganggo. Bisa-bisa lakar dadi basa Mantra. Basa Baliné manggo di kalané maseha teken mabakti. Kapah bakat anggo." 
Tiang nénten ngalegekang munyin ipunné banggayang tiang manten imbayang kadi anak punyah. Minab kawitan ipuné pateh nénten pati amgu ring basa mawinan sami kalikub antuk basa Inggris. 
Usan mabalih anak mapidarta, tiang sareng Stéphen ngrerehin genah anak macentok masatwa. Bengong ipun wau nganténang anak alit-alité masatwa. 
"Duweg pesan masatwa." Ipun ngamedalang tustelné. Ipun naen miragi masatwa punika sané sering ngamargiang wantah anak lingsir-lingsir. Ring Amerika, anaké alit kasatwain olih reraman ipuné sarwi maosin buku. Saking alit sampun biasa nganténang reraman ipuné mamaca. Nénten ngrambang. Ipun ngon ring anaké alit-alit kuat pisan ngrambang. 
"Anaké Bali mula duweg-duweg," 
"Eda liunan ngajum. Suba pepes masedut ulian ajuma." 
Ipun ngakak. Kantos kedeng tiang santukan sami mabalih ipun jadma duranagara ngakak. Arang wénten anak duranagara ngakak. 
"Mai ajaka mulih." Ipun nénten nyak. Sedeng becika daweg punika wénten joged. 
Ipun meled ngibing. 
"Dadi ngibing?" 
"Dadi! Apa takutin? Lemah!" 
Jogedé tuju-tujuin tiang mangda Stéphen jawata. Sengeh ring liman tiangé rereha I Stéphen. Ipun jawata. 
"Teplek! Teplek! Teplek!" Teplekina ping tiga. I Stéphen ka tengah kalangané. Sentengina, limané penekanga. Sekaa jogedé nyuaraang gamelan Band. 
Tiang makesiab. I Stéphen midep ngigel Baris, Dados ngon-ngonan ipun. Kantos puput ilehan Barisé wau usan. ngaturang indiké wau. 
"Punipina baan pipis. Lakar aba ka Amerika, ka Jepang, ka Inggris, ka Australi, ka Kanada. Liu maan pipis." 
Saking dija nawi kebus déwék tiangé. Tangkah ngrudug, mua barak. Paling nénten karoan punapa-punapi. 
Kenyir-kenyir ipun. "Eda gedeg munyi anggon macanda. Manian yan suba med teken kasenian Bali, bantes ada nami di duranagara." Ipun ngedeng tiang ring genah gambuhé. 
"Ngujang abedik anaké mabalih?" 
"Liunan tusing ngerti teken gambuh?" panyaur tiangé. 
"Mirib baan nganggo basa Jawa Kuno macampuh basa Bali miribné?" Ipun ngrengkengin tiang. "Kénkén yen ngango basa Inggris. Apang mendunia?" 
Tiang nyaurin antuk kenyem. 
"Anak Baliné liunan duweg mabasa Inggris teken basa Bali; Apang sayan luung, basa Inggris anggon." 
Uningin tiang manah ipuné. Nuldulin manah tiangé. "Artiné basa Baliné gelahang Stéphen?" 
Kedek ingkel-ingkel ipun. "Seratus!" sarwi ngedengang man limané. 
Malih ipun ngelodang. Sedeng becika wénten anak alit mapidarta. Wau ipun bengong. 
"Enu masi ada anak cerik demen teken basa Bali." Makisi-kisi ipun. "Di jumahné nyak nganggo basa Bali?" 
"Tusing tawang. Bisa nganggo basa Indonesia macampuh basa Inggris." 
"Dadi dini nyak luung mabasa Bali?" 
"Ené anak macentok." 
"Indayang takonin buin jebos, sinah pasaumé baan basa Indonesia." 
"Ooo, kéto, Mabasa Bali di pacentokané dogen. Suud kéto, mawali ka bahasa Indonesia. Ada masi luungné, Liu nawang basa. Kewala basa padidi tusing seleg bakat itungang. Sayan makelo sinah lakar sayan nguredang dogen ané nganggo. Bisa-bisa lakar dadi basa Mantra. Basa Baliné manggo di kalané maseha teken mabakti. Kapah bakat anggo." 
Tiang nénten ngalegekang munyin ipunné banggayang tiang manten imbayang kadi anak punyah. Minab kawitan ipuné pateh nénten pati rungu ring basa mawinan sami kalikub antuk basa Inggris. 
Usan mabalih anak mapidarta, tiang sareng Stéphen ngrerehin genah anak macentok masatwa. Bengong ipun wau nganténang anak alit-alité masatwa. 
"Duweg pesan masatwa." Ipun ngamedalang tustelné, Ipun naen miragi masatwa punika sané sering ngamargiang wantah anak lingsir-lingsir. Ring Amerika, anaké alit kasatwain olih reraman ipuné sarwi maosin buku. Saking alit sampun biasa nganténang reraman ipuné mamaca, Nénten ngrambang. Ipun ngon ring anaké alit-alit kuat pisan ngrambang. 
"Anaké Bali mula duweg-duweg," 
"Eda liunan ngajum. Suba pepes masedut ulian ajuma." 
Ipun ngakak. Kantos kedeng tiang santukan sami mabalih ipun jadma duranagara ngakak. Arang wénten anak duranagara ngakak. 
"Mai ajaka mulih." 
Ipun nénten nyak. Sedeng becika daweg punika wénten joged. Ipun meled ngibing. 
"Dadi ngibing?" 
"Dadi! Apa takutin? Lemah!" 
Jogedé tuju-tujuin tiang mangda I Stéphen jawata. Sengeh ring liman tiangé rereha I Stéphen. Ipun jawata. 
"Teplek! Teplek! Teplek!" Teplekina ping tiga. I Stéphen ka tengah kalangané. Sentengina, limané penekanga. Sekaa jogedé nyuaraang gamelan Baris. 
Tiang makesiab. I Stéphen midep ngigel Baris. Dados ngon-ngonan ipun. Kantos puput ilehan Barisé wau usan. 
"Dija muruk ngigel dadi nyak luung?" 
"Di Sanggar. Liu guru-guru uli ISI ngajain di Amerika. Selanang tiang malajah ngigel. Nyambi nyombongang awak masak kalahang turis."Ipun nyimbingin tiang. 
"Eda gedeg."Wau uningina tiang mendep. "Man itunian ngujang tusing ngeborjogedé ?" 
"Né pesta seni. Tusing pesta ngebor." 
Ipun ingkel-ingkel, "Beneh masi. Tiang lek mabalih dadi demen pesan nuutin ané tusing anut teken tetikas anak Baliné. Eda ja marengin joged ané ngebor. Gurun- gurun tiangé ngorahang, ngigel ento anggon mayadnya. Tusing anggon ngebor. Sing tawanga dadi carun anak ten. Tiang dogen uli Amerika prabela teken budaya Bali. Ngujang uli Bali tusing prabela?" 
Telektekang tiang muan ipuné. Usan ipun mabaos.
