anak|Lacur

Anak? tua an? matuuh nem dasa tiban ento maadan Dong Darsih. Sesai Ia medagang canang di sisin rurung?. Uling dagangann? ento Ia ngidang manyekolahang cucunnyan? an? maadan Luh Yayuk, suba matuuh limolas tiban, enu negak  ring bangku kelas 6 sd. Luh Yayuk sampun ka tinggalin mati olih bapannyan? tur ka tinggalin ngant?n olih m?m?nn?. Ento ngeranayang Luh Yayuk ka rawat olih dadongn?. Yadiastun Luh Yayuk ngelah M?k Ngah an? nongos di Badung nanging Ia tusing taen nyak y?ning orahina nongos ngajak M?k Ngahn? di Badung, enu luungan nongos ngajak dadongn? katimbang nongos ngajak M?k Ngahn? kon?.
Kangin kauh Dong Darsih ngalih ga? mangda ngidang ngidupin cucunnyan?. Panes bateng, dinginn? peteng tusing ta?n nga?nang Ia nyerah nyalanang idupe an? lacur en?. Pedalem pisan nasib Dong Darsih?, nanging aget Dong Darsih ngelah cucu cara Luh Yayuk an? setata nulungin Dong Darsih medagang. 
Ri sedek Dong Darsih? medagang teka Luh Yayuk ngemel busung sambilanga megending-gending lagu pop Bali, lantas kecapatin olih Dong Darsih, "Kenken luh, mael jani ajin busung??" Luh Yayuk suud magending laut nyautin petak?n dadongnyan?, "Bih mael ajan Dong. Telung dasa tali jani apesel. Miriban krana suba paek rahinan purnaman?." Makesyab dadongn?, "Aduh k?nk?nang jani ngadep canang lamun mael busunge." Lantas kesautin olih Luh Yayuk, "Y?n mael busung? maelang masih ngadep canang?. Ajin bunga masih men?k jani Dong, akilone petang dasa tali rupiah jani." Dadongn? kitak kituk.
"Y?n mael canang? tusing ada anak? an?  meli canang nyanan. Sebet atin? baana." K?to dadongn? nuturang kenehn?.
"Tenang dog?n Dong, pasti anak? an? mablanja lakar ngerti y?ning jani canang? ngemaelang." Luh Yayuk mesaut banban.
Dadongn? mendep tur makenyem tusing mesaut buin.
"Y?h saja. Engsap nguliang susukn?. N? susuk belin busung? dong." K?to Luh Yayuk ngorahang sambilanga ngemaang susukn? tek?n Dong Darsih.
"Mimih cucun dadong? en?, enu cenik suba melajah korupsi." Pesaut dadongn? nyand?nin.
"Sing ja keto dong. Anak? tiang engsap tuni." Pesaut Luh Yayuk sambil nahenang elekn?.
          Dadongn? ked?k, kendel pisan ningalin cucunn? an? nahenang elek buka ka k?to. Lantas dadongn? mesaut, "N? susukn? cening dog?n nyuang, anggon bekel masuk b?njang." 
          "Y??… k?to nak? uling tuni dong. Suksma, dadong tiang? an? paling jeg?g." Pesaut Luh Yayuk. Demen pisan atin?. Dadongn? tuah ked?k.
          "Selegang melajah nah Luh! Mangda ngidang dadi anak suks?s. Mangda tusing pragat dadi dagang canang buka dadong, mangda ngidang meli mobil cara anak? l?n." K?to Dadongn? nuturang.
          "Aduh dadong sampunang jejeh, tiang pastika lakar seleg melajah. Nyanan y?ning iraga suba ngelah mobil lakar ka ajak tiang dadong matirta yatra ka pura-pura an? ada di Bali."
"Y?h saja to luh?" Dadongn? nakonang.
          "Saja dong." Luh Yayuk nyekenang dadongn?.
          "Liang pisan atin dadong ngelah cucu an? becik, dueg tur jegeg buka cening." K?to dadongn? nyautin sambilanga ngelut Luh Yayuk laut make dadua saling makenyem.
          Suryan? suba lingsir, sube minggek kauh, masan Luh Yayuk lan dadongnyan? wusan madagang. Ajaka dadua laut mulih, mulih ka umahn? an? cupet tur buuk pisan. Umah an? tusing luung katongosin nanging liu olas asih ring tengahnyan?.
          Ri sedek mejalan mulih Dong Darsih ngajak Luh Yayuk simpang ka dagang baju, lakar meliang Luh Yayuk baju baru. Demen pisan atin Luh Yayuk? belianga baju baru teken dadongnyane.
          "An? enc?n lakar ka beli Luh?" Dong Darsih matak?n tek?n cucunnyan?.
          "An? en? dog?n dong. Warnann? luung tur hargan? masih tusing mael." Pesaut Luh Yayuk sambil ngisiang baju an? mawarna pelung misi gambar bon?ka, luung pisan.
          Lantas dadongn? meliang Luh Yayuk baju an? ka pilih olih Luh Yayuk laut majalan manjus ka tukad? malu. Di tukade Ia lan dadongn? manjus saling kasiramin. Sasampun? suud manjus mara Luh Yayuk lan dadongnyan? majalan mulih ka umahn?.
          Sasampun? teked jumah Luh Yayuk lantas mebanten, laut melajah katimpalin olih dadongn?. Dadongn? bengong ningalin Luh Yayuk melajah. Makelo dadongn? bengong kanti nget?l y?h matann?.
          "Pedalem pisan cening enu cenik sube kakalahin olih rerama. Lacur dadong ngelah pianak buka bapan cening?, tusing ta?n inget tek?n somah kanti kakalahin ngant?n tek?n somahn?, sesai ngamuk y?ning tusing maan ngamah narkoba. Pamuputn? masih payu Bapan cening? mati ulian narkoba." K?to dadongn? Luh Yayuk maseselan.
          "Dadong sampunang manyesel buka ka k?n?, tiang dog?n tusing ta?n nyesel ngelah rerama cara ka k?to." Pesaut Luh Yayuk sambilanga ngusapin y?h paningalan dadongn?.
          "Eda pesan cening dadi manusa cara reraman cening?." K?to dadongn? mabesen tek?n Luh Yayuk.
          "Dadong sampunang sumandangsaya tiang lakar inget tek?n pebesen dadong." Luh Yayuk mesaut nyekenang dadongn?.
          Dadongn? mendep tusing nyidang mesaut buin,laut bangun majalan ka tongos pasar?ann?. Y?h paningalan? tusing ngidang kaandeg. Suba  kasadsadin  nanging tusing suud-suud nget?l y?h paningalann?.
          B?njang pasemengann? Luh Yayuk gelurina olih pisagan?, laut Luh Yayuk bangun uling pasar?ann?. Tepukina dadongn? suba tusing ada di pasareann?. Enggal-enggal Luh Yayuk pesu uling umahne, saget tepukina suba liu anak? di arepan umahn?. Iseng Ia nakonang anak? ngudiang ram?-ram? ento. 
          "Mek kenken to ngudiang ram?-ram??" K?to Luh Yayuk matak?n tek?n pisagan?.
          "Mai Luh Ka rumah sakit jani. Tuni I dadong ulung uling  punyan jepun? dugas ngalap bunga." K?to pisagan? ngorahang.

          Makesyab Luh Yayuk, tusing ngidang Ia ngandeg y?h peningalann?. Ia paling, takut dadongne lakar punapi-punapi. Lantas Luh Yayuk kagand?ng olih pisagan? ajaka ka rumah sakit.
          Sasampun? teked di rumah sakit Luh Yayuk lantas ka ruang UGD nanging dapetanga Dadongn? suba tusing ada di UGD. Dokter? ngorahang Dong Darsih sampun matilar utawi sampun  padem jani mayatn? ada di ruang mayat. Makreteg kenehn? Luh Yayuk, laut Ia malaib ngalih ruang mayat. Tepukina ditu Mek Ngahn? ngeling di arepan dadongnyan?. Luh Yayuk nongos di arepan jelanan ruang mayat?, tusing bani ningalin mayat dadongnyan?, Ia tusing percaya dadongn? suba ngalahin mati. Telah ngetel yeh paningalan Luh Yayuk?. Kenehn? bingung paling, buyar buka gedah? pantigang, sedih kaliwat sedih ngenehang unduk? lacur buka ka k?n?. Lantas Ia majalan maekin dadongnyan?. Tepukina kulit dadongn? suba kuning gading, tangkahn? tusing ada angkihann? buin. Ditu lantas Luh Yayuk ngeling gerong-gerong.
