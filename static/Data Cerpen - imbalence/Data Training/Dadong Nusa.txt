dewasa|Dadong Nusa

Dandong Nusa kendel pesan kenehné. Uli kudang taun kaden meled apang maen ka Nusa. Sentanané pragat ngorahang iju sabilang ajakina ka Nusa. Tusing masi nyalahang apang nyidayang ngalanturang idupné ngranayang. Sabilang dina Dadong Nusa ajak sentanané I Putu iju ngalih pangupa jiwa. Ipidan Dadong Nusa kalunta-lunta ka Bali anaké nyambat ka daratan. Dugasé ento Dadong Nusa menek jukung ngliwatin pasih. Ombak Nusané karasayang ngasiuhang kenehné apang tetep mautsaha. Uli utsaha, lakar nekaang amertha. Lknané karasayang sayan maguna krana apa ja ané jemaka tekén Dadong Nusa mapikolih. Uli maburuh nyuun di peken kanti nyidayang ngelah tongos membon buina ngelah tongos madagang gigis selegné magaé. Di kenehné tetep ngrastiti apang sida kaswecanan olih Ida Bhathara-Bhathari ané malingga di Nusa. 
Paningalanné Dadong Nusa sayan serdah. Pasih Kusambané nyepukang kenehné ajak tanah kawitanné. Grudugan ombaké nuldulin kenehné apang enggal-enggal ka Nusa nyagjagin tanah kawitanné. Ia fusing demen kaucap anak nilar kawitan. Krana inget jiwa pramanané ané neket di awakné gumanti uli kawitanné. Sayan liang kenehné. Apa buin jani suba nganggon but ka Nusa. Inget dugasné ipidan karasayang mategul bok a katih ka daratan. Ombaké gedé pesan dugasé ento. Jukungé ané nglayar tambis-tambis celepin yéh pasih. Saling paenggalin nyendok yéh pasihé apang tusing enggalan bek misi yeh. Ia inget taén pernah misanné kanti ada limang jam limané mategul di kantih jukungé apanga tusing keles ulian kasemutan. Aget énggal ada anak nulungin, yén sing kéto sinah suba tusing bakat tulung. Sweca Ida Bhathara Segara, Ida Bhathara Baruna, Sang Dewaruci ngicenin pamarga. Kayang jani enu bakat ajak magonjakan. 
Marawat-rawat tanah Nusané uli Kusamba. "Ditu iraga lekad. Ditu tanah ané ngawit tongosin iraga. Dumogi Ida Bhathara Dalem Fed, Ratu Gdé Macaling tetep nywecain urip iragané apang tetep kaswecanan ané madan melah lan patut." 
Dadong Nusa majalan kangin kauh. Ngenah bukit Buluhé genah linggih lugra, Ida Bhaghawan Panyarikan Dauh Balé Agung, genah Ida nyujur Sunyaloka. Bukité ané asri sayan mangunang kenehné. Pasihé rasaanga Mémé tekén Dadong Nusa. Makipekan kaja ngenah gunung Agungé nyujur langit . buka nujuhang linggih Ida Bhathara di duur langité ané suung. Ento rasaanga buka i bapa. Nyepukang i Mémé tekén i bapa karasa baan Dadong Nusa. Mirib ento ané ngranayang sangkan kramané Nyegara Giri ka Pura Goa Lawah? 
Dadong Nusa suba orahina menekin but. But nomor telu. Ia menek sinambi ngenjuhang tiketné. Tusing buin belus kena yéh pasih buka dugasé ipidan. Jani, suba ada jembatan cenik ané dadi kisid-kisidanga tekén kramané di Kusamba. Ia menek uli Tribuwana. 
Ombaké ngelogang awakné. Inget ia taén dadi tukang igel dugasé diNusa. Bareng ngayah di Pura Dalem Ped. Ia ngaturang ring singgih Bhathara ané bisaanga. Eloganné Dadong Nusa dugasé ento makejang nemenin. yén suba ia ngigel buka mataksu igel-igelanné. Gongé saling sautin. Tukang kendangé sayang magupek limané. Tukang ugal, tukang gangsa, tukang reong, tukang cengceng alah kalingganan Sanghyang Taksu. Buka tusing ada rasa leleh. Cara macepuk rasa bakti tekén ané baktinin. Rasa liang, rasa bagia, rasa degdeg mapupul di bungkahing ati. 
"Ené mara tukang igel anut ajak tukang gamel," kéto ada ngrieng. 
"Demen atiné ningalin anaké ené sabilang ngigel." 
"Saja. Mirib Ida Bhathara ané nyuwecain sangkan buka kené. Tiang dogen mantas mabalih marasa srieng-srieng bulun cikuté." 
"Ené mirib madan igel-igelan ané gumanti pesu uli keneh sujad," Bapa Proyek nimbal sambilanga ngamelahang tegakané. 
"Madak apang liu sabilang ané ngayah buka kené." Bapa Diartha ajak Mémé Mustini saling saledetin. 
"Meled rasané dadi pragina. Manian tiang lakar ngayah masi." 
"Awak tusing bisa ngebitang lima nagih ngayah." 
"Ngebitang lima tusing bisa, kewala liman tiangé lemuh. Lakar kujang?" 
"Nah eda uyut malu. Bin jebos suba nyarik igel-igelanné, buin lanturang." 
"Buin jebos lakar teked di Nusa, "Dadong Nusa ngamigmig. 
"Apa buin melayar nganggo mesin. Tusing kanti duang dasa menit suba teked. Di subané teked di Nusa lakar singgah di timpalé. Enu mirib buka ané ipidan bareng-bareng ngayahang keneh?" 
Dadong Nusa ngrieng di keneh. Paningalanné nelektekang yéh pasih Kusambané ané linggah buka linggah keneh manusané. Segara tan patepi. But-buté magenepan adané tepukina. Jukungé masi bareng ka tengah mirib lakar ngalih bé. mirib inget bendegané uripné di pasihé. Ombaké menek tuun buka pajalan idupné Dadong Nusa. Saget di duur nujuné liu maan bati uli madagang di daratan. Di kenkené tuun nuju udu. sakéwala ia tetep ngrasaang bagia idupné. Menek tuun mula ada di idupé. Tusing ada di baduur dogen. Tusing ada di beten dogen. Pajalan idup adané magenepan ada. Mabisa-bisa nyalanin dogen. Di luungé eda koné sanget lega. Di sebeté eda koné sanget inguh. Ngalih koné ané antar dogen.
Ané ilang di Kusamba, kramané ané ngaé uyah. Ipidan, maderek buka anaké mabaris di tujuh belas Agustusé. Jani tuah ada a besik dadua. Makelo-kelo bisa lakar tusing ada ané ngaé uyah. Sinah lakar ngalih palit uyah keweh gati. Utamané yén nuju karya ageng ada upakarané misi palit uyah. Madak ja apang ada ané tetep ngaé uyah. "Panumpang ané maan karcis but nomor telu lautang menek!" Petugasé ngorahin panumpang buté menek. Saling pamalunin. Saling paliwatin. Neked di ponton enggal-enggal magisian. Jejeh masi labuh. Suba tua adana. Lek atiné labuh. Lantas makecog ka buté. Panumpang buté gisina limané apang tusing masleyok. Tegakan buté melah gati. Panumpangé suba rata menek. 
Mesin buté idupanga. Magrudug munyiné. Magrudug masi kenehné Dadong Nusa. "Sayan ngatengahang sayan linggah tepukina pasihé. Sayan pack rasaanga Nusané. 
"Jani maan matepuk tekén timpal-timpalé ipidan. Lakar ajak ngorta kanti ka peteng. Enu mirib Nyoman Armini seger? Enu mirib Putu Karyani liang buka ipidan. Enu mirib Nyoman Sentana demen ngiyeg?" Dadong Nusa sayan celengar paningalanné. Ia nyeréré kangin. Ia meseledatan kauh. Legan kenehné suba misi. 
"Uli pidan meled ka Nusa. Tusing dogen baanga tekén I Cedé. Ada dogen orahanga. Orahanga ombaké tusing melah. Nyanan di Nusa gelem nyen ngrunguang. Sajan liu itungan. Jani, suba misi. Elogan buté ané nujah-nujah sayan maakang tekén Nusané. Pelabuhan Sampalanné suba ngenah. Dadong Nusa matujuhang. Ditu ipidan iraga majujuk lantas uli ditu malayar ka daratan. Jani buin mulih. Mulih ngalih kawitanné. Sinah lega kawitanné tekain. Apabuin lakar baktinin. Nyanan teked di Nusa lakar ka ibu malu. Suud kéto lakar tangkil ka Pura Dalem Fed nunas pamargi ané melah. 
"Dadi melah kené Nusané jani? Dadi ramé kené Nusané jani?" Torisé tepukina pasliwer. Ada majalan. Ada menekin montor. Ada masi ané angkuta tekén mobilé. Tusing madaya buka kené. Ipidan mantas maan dingeh di Nusa liu ada rumput laut. Kewala jani suba liunan tusing nglanturang pangupajiwané mabulung. Mirib liunan magaé di restoran. Liu tongosé magaé. Cucunné nyagnyagin. 
"Dong menek dini!" Dadong Nusa nelektekang. 
"Biih, saget ngelah mobil baru. Kenken ené dija nyilih? Dadi Dadong cara toris jani. Depang suba Dadong menek bemo." 
"Da Dong. Tiang ngatehang Dadong." 
"Lamun kéto, sedeng melaha. Dadong meled macunduk tekén Komang Dangin dini. Enu miribné madagang buka ipidan?" 
"Suba ngalahin, Dadong Dangin. Ada duang tiban." 
"Dadi ati tusing nyambat. Timpal leket Dadongé ento." 
"Kenkenang nyambat. Dadong di daratan." Dadong Nusa kendel pesan. Buka ngipi ia jani. Tusing masi nyalahang bes tanah kawitanné makelo kagedinin. Jani mara misi kenehné maan ka Nusa. Neked jumahné. Sayan makesiab Dadong Nusa. 
"Dadi luung kené umahé? Dija maan pipis?" Cucuné nyautin baan kenyem. 
"Uli maburuh, Dong." "Melah masi. ngaé umah ulian sarin pagaé. Ané jejehin Dadong tanah kawitanné lantas adep Madé." Cucuné Dadong Nusa tusing nyautin. 
"Madak apang tusing nglantas matakon I Dadong. yén tawanga ngadep tanah kawitanné sinah suba lakar ngareng. I Dadong dugasé ka daratan ngorahin apang melah-melah ngaba tetamian anak lingsir. 
"Tanahé melahang. Tusing Dadong ané ngelahang. Dadong tusing taén ngaé tanah. Dadong napet buka kéto. Eda pesan endahanga." 
"Dong payu tangkil ka Pura Dalem Ped?" 
"Payu. Ngujang tusing. Suba uli makelo tusing taén tangkil. Suba liu swecan Ida Bhathara tekén Dadong. Dadong kicen seger buka jani. Dadong kicen amertha. Jani, suba lakar,  tangkil." 
"Jani belianga pajati." 
"Eda Dadong belianga. Dadong lakar ngaé padidi. Meled apang sarin liman Dadongé katurang. Beliang busung dogen. Nyuh, pangi, tingkih, taluh bebek pada a bungkul lakar anggon di daksinané." 
"Nah Dong. Jani, tiang majalan meli. Aget tusing liu patakonné I Dadong. yén liu, apa lantas anggon nyautin." 
"Ené Dong."
 "Mula dueg. Maan busung buka demen Dadongé. Sinah lakar jegeg dadin bantenné." Limanné Dadong Nusa mula cacep magaé. Tusing ada rasa leleh karasayang. Baktiné ngilangang leleh. 
"Pragat suba bantené. Jani lakar tangkil." Dadong Nusa angob. "Miih luung pesan Pura Dalem Ped é jani. Joh pesan dugas kalahin ka daratan ipidan. Sajan gumi landuh." Pamangkuné ngaturang wewantenané Dadong Nusa. Suara gentané nyuaraang rasa suung. Dadong Nusa maan masliek. Inget dugasé cerik pepes ngayah di Pura. Limané prajani ngebit. Awakné elag-elog buka ada ané ngelogang. 
"Sané mangkin ka Surya." Limané Dadong Nusa macakupan ngaturang bakti. Uli dija kaden saget cara ada suara alam-alam. 
"Uli pidan antiang. Mara teka." "Ampura Ratu. Titiang tambet. Sampun sué nenten polih tangkil. Kawentenné ngawinang. Sané mangkin titiang nunas pangampura." 
"Suba wanengan.-Suba tawang baktiné tuah dini. Manian dini ngayah di Niskala." Dadong Nusa tengkejut. 
"Dadi rasaang ada suara Suung ituni. Saja apa tusing? Mirib baan kendelé kaliwat maan tangkil ngranayang." Kanti peteng Dadong Nusa di Pura. 
"Dong mani buin tangkil. Jani suba peteng. Jalan mulih." 
"Nah!" Petengé majalan. Dadong Nusa nyempang di balené ané suba maganti. Tusing buka ané pidan-pidan. Krasak-krosok ia pules. 
"Dadi soleh pesan awaké jani. Blasak pulesé."
 "Suba antes majalan. Mai mulih." 
"Mulih kija?" "Barengin beli!"
 "Kija BeU?" 
"Kemo tangkil." 
"Suba ituni tangkil." 
"Jani bareng-bareng ajak Béli." 
"Lamun kéto nah. Antiang malu. Lakar morahan tekén cucuné." 
"Eda morahan. Tulis dogen pabesenné." Dadong Nusa makita nulis pabesen. Kené munyiné, "Dadong suba aliha tekén i pekak. I pekak ngorahin apang Dadong tangkiljani. Ditu honé Dadong lakar dadi tukang igel. Kewala ingetang tanahé eda adepa. Manian apang ada tajukin Dadong. Pinih tusing Dadong najuk isin keneh di pakarangan awak Dadongé." Dadong Nusa majalan kenehné. Ia meled ngayah ngigel di tongosé suung. Mani semenganné cucuné nepukin pabesenné. Enggalanga ngucek apang tusing liu ané nawang. 

